<html>
  <head>
    <meta http-equiv='Content-Type' content='text/html; charset=UTF-8'>
    <title>ROX Guidebook</title>
    <link rel='stylesheet' type='text/css' href='style.css' media='all'>
  </head>
  <body>
    <div>
      <h1>La guida di ROX</h1>
      <h2>Seconda parte</h2>
      <p>Bentornati al tutorial. In questa seconda parte vengono illustrate 
alcune applicazioni ROX standard.</p>
      <h2>«Edit»</h2>
      <p>Sul pannello cliccare «Apps» e poi il programma 
«Edit», se è presente. In caso contrario, è possibile scaricarlo
dal sito web di ROX. Bisogna anche installare ROX-Lib, una 
"libreria" di codice condiviso usato da diversi programmi,
compreso Edit. Se ROX-Lib non è stato installato, Edit mostra un 
messaggio di errore.</p>
      <ul>
        <li>
          <a shape='rect' href='http://rox.sf.net/edit.html'>Edit</a>
        </li>
        <li>
          <a shape='rect' href='http://rox.sf.net/rox_lib.html'>ROX-Lib</a>
        </li>
      </ul>
      <p align='center'>
        <img src='edit.png'></p>
      <p>È ora possibile scrivere qualcosa per prendere confidenza con il 
programma. Cliccando sull'icona raffigurante un salvagente (all'estrema 
destra della barra degli strumenti) vengono mostrati i file di aiuto 
di Edit. Si possono vedere questi file anche attivando il menù sopra «Edit» 
 e scegliendo «Aiuto», come è stato fatto prima.</p>
      <p>Cliccando sopra il testo con il tasto destro del mouse, si attiva 
il menù principale di Edit. Da qui è possibile scegliere «Opzioni» 
per cambiare i font e i colori usati per visualizzare i file.</p>
      <h2>Salvare con «Edit»</h2>
      <p>Per salvare i file, cliccare nella barra degli strumenti 
sull'icona raffigurante un dischetto o scegliere «Salva» dal menù. Appare 
una finestra, che assomiglia a quella della nuova directory vista prima. 
Scegliere il nome del nuovo file e trascinare l'icona su una finestra 
del filer (come se si stesse copiando un file da una directory).</p>
      <p>Ora il nuovo file viene salvato nella directory «Tutorial» 
creata nella prima parte di questa guida. Premere la scorciatoria impostata prima 
(es. Control+F1) o cliccare sulla directory «Tutorial» per aprirla. 
Trascinare poi l'icona del file di testo nella directory. È 
anche possibile trascinarla direttamente nella directory «Tutorial» 
del pannello.</p>
      <p align='center'>
        <img src='save.png'></p>
      <h2>Caricare i file</h2>
      <p>Se si chiude la finestra di «Edit», è poi possibile ricaricare il 
file salvato trascinandolo dalla directory «Tutorial» e rilasciandolo 
sull'icona di «Edit». Per rendere più facili le cose, trascinare «Edit» 
dalla directory «Apps» sul pannello.</p>
      <p>Se «Edit» deve caricare spesso file di testo, è meglio
impostarlo come azione predefinita. Attivare il menù sul file 
di testo salvato e scegliere «Imposta azione...» dal sottomenù «File». 
Quindi trascinare «Edit» (dal pannello, per esempio) sull'area 
selezionata:</p>
      <p align='center'>
        <img src='runaction.png'></p>
      <p>Ora ogni file di testo cliccato viene aperto da «Edit».</p>
      <h2>«Archive»</h2>
      <p>Per salvare spazio e rendere il trasporto dei file più agevole, 
è possibile comprimere i file in archivi, usando il programma «Archive». 
«Archive» può essere anche usato per estrarre i file da un archivio. 
Per esempio, trascinare il file di testo appena salvato su «Archive»:</p>
      <p align='center'>
        <img src='archive.png'></p>
      <p>Trascinare ora il file compresso dalla finestra di «Archive» 
in una finestra del filer (o in qualunque altro posto). Infatti, se 
si vuole solo salvare l'archivio nella stessa directory è 
sufficiente cliccare sul pulsante «Salva».</p>
      <h2>Installare applicazioni con «Archive»</h2>
      <p>I programmi che si trovano nella rete sono normalmente compressi. 
Si può usare «Archive» per estrarli nel modo descritto sopra. Scaricare 
qualche applicazione ROX come per esempio:</p>
      <ul>
        <li>
          <a href='http://rox.sf.net/memo.html'>Memo</a> (un orologio 
sveglia per il desktop e altre cose descritte nel file «TODO»)</li>
      </ul>
      <p>Trascinare l'archivio memo-&lt;versione>.tgz su «Archive» per 
estrarlo. Salvare poi la directory estratta in «Tutorial». Dentro 
questa directory si trova l'applicazione «Memo»; per eseguirla  
bisogna cliccarci sopra. È possibile poi spostarla ovunque usando 
il filer (trascinare tenendo premuto il tasto «shift» per spostare 
gli oggetti).</p>
      <h2>Lo sfondo del desktop</h2>
      <p>Se ci si annoia dello sfondo grigio, 
si possono fare diverse cose.
</p>
      <p>Prima di tutto, lo si può usare come un pannello: 
trascinando gli oggetti sullo sfondo (chiamato «bacheca») si 
creano delle scorciatoie a essi.</p>
      <p>Poi si può scegliere un'immagine per lo sfondo. Attivare
il menù (tasto destro) sulla bacheca e scegliere «Sfondo...».  
Trascinare un file di un'immagine dalla finestra del filer nell'area 
che appare per impostare l'immagine (come è stato fatto prima per 
impostare l'azione predefinita).</p>
      <p>Se si vuole più controllo sullo sfondo (per esempio, se si 
desidere avere un'immagine casuale ogni volta che si accede al sistema,
o un'immagine animata della Terra) si può installare l'applicazione 
<a href='http://rox.sf.net/wallpaper.html'>Wallpaper</a> 
(si installa come Memo).</p>
      <h2>Le applet del pannello</h2>
      <p>Un'ultima cosa: se si trascina sul pannello 
un'applicazione di tipo speciale, chiamata applet del pannello, 
allora il programma viene eseguito direttamente dentro il pannello 
stesso, invece di essere una semplice scorciatoia ad esso.</p>
      <p>Qui si possono trovare alcune applet:</p>
      <ul>
        <li>
          <a href='http://rox.sf.net/applets.html'>applet di ROX</a>
        </li>
      </ul>
      <p align='center'>
        <img src='applets.png'></p>
      <h2>Fine della seconda parte</h2>
      <ul>
        <li>
          <a href='Guida.html'>Torna al sommario</a>
        </li>
      </ul>
    </div>
  </body>
</html>
